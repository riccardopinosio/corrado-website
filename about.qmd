---
title: "Biografia completa"

about:
    template: trestles
    image: "immagini/avatar.jpg"
    image-width: 20em
    image-shape: round
---

Sono nato a Mira in provincia di Venezia, dove attualmente risiedo, nel 1955. Sono sposato, con due figli.

Dopo la Laurea in Scienze Politiche conseguita presso l’Università di Padova sono stato funzionario
amministrativo del Comune di Fiesso d’ Artico e della Regione Veneto. Dal 1985 al 2019 ho insegnato
Diritto ed Economia Politica presso l’ITCS Maria Lazzari di Dolo (VE). Da sempre attratto dai temi
sociali e ambientali sono stato assessore al bilancio del Comune di Mira e poi consigliere comunale. Ho
inoltre assunto incarichi politico amministrativi in vari enti della provincia di Venezia.

Il tempo libero lo dedico alle escursioni in montagna e soprattutto all’arte, il mio principale interesse.
Sono appassionato di musica jazz e ho suonato il sassofono in gruppi e orchestre del territorio per puro
divertimento. Ho inoltre tenuto dei corsi sulla storia della musica afroamericana in diverse scuole e
associazioni culturali.

Da molti anni mi dedico alla pittura, allievo del maestro Maurizio Piovan, e ho partecipato a mostre
personali e collettive (www.arteitaliana.org/pinosio-corrado/).
Amo anche la letteratura e in particolare i grandi scrittori veneti, Meneghello, Rigoni Stern e Buzzati.
Ritengo il Don Chisciotte della Mancia di Cervantes la più grande opera letteraria mai
scritta.

Negli ultimi anni mi sono dedicato anche alla scrittura. Diversi miei racconti hanno vinto dei premi
letterari e sono stati pubblicati nelle relative antologie.

Il mio romanzo Il corrotto (Una storia di tangenti negli anni di Mani Pulite) è risultato vincitore del
Premio Cimitile 2022 (campanile d’argento) quale migliore opera inedita di narrativa, ed è stato
pubblicato sul territorio nazionale a cura della casa editrice “Guida editori” di Napoli.

Nel 2024 ho pubblicato "Martina nel buio" (Leonida Edizioni).

Sempre nel 2024 ho pubblicato "Memorie di un prof. in crisi" (Montag Edizioni).


